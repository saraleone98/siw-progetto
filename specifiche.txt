L'utente non autenticato accede alla pagina di benvenuto del sistema. In questa pagina l'utente può cliccare su due
collegamenti ipertestuali, uno per il login ed uno per la registrazione. Se l'utente decide di registrarsi, viene 
restituita una pagina con una form da compilare con i dati che comporranno le credenziali dell'utente e le 
specifiche del suo profilo. Dopo aver compilato la form ed aver inviato tutto con l'apposito bottone, se le 
credenziali superano la validazione, viene restituita all'utente una pagina di conferma della registrazione da cui
si può tornare alla pagina di benvenuto. Dopo la registrazione l'utente può effettuare il login. Se l'utente decide
di effettuare il login, viene restituita una pagina per l'autenticazione delle credenziali. Dopo aver compilato la
form ed aver inviato tutto con l'apposito bottone, se le credenziali superano la validazione, viene restituita una
pagina "Home". 
La pagina presenta una sidebar da cui si può accedere a diverse pagine ed effettuare il logout. Qualsiasi utente 
autenticato può effettuare il logout ed accedere alle pagine messe a disposizione dal sistema, ad eccezione di 
"Admin page" che può essere acceduta solo da utenti con ruolo ADMIN. Cliccando sul collegamento ipertestuale 
(presente nella sidebar) "My projects" viene restituita una pagina con la lista dei progetti di cui l'utente 
corrente è proprietario. L'utente può cancellare ognuno dei suoi progetti esistenti cliccando sul bottone "Delete" 
posto di fianco alle specifiche del progetto. L'utente può creare nuovi progetti cliccando sul bottone "Add 
project". A seguito di quest'azione, viene restituita una pagina con una form da compilare con i dati che 
comporranno le specifiche del progetto. Dopo aver compilato la form ed aver inviato tutto con l'apposito bottone, 
se i dati immessi superano la validazione, viene restituita una pagina contenente le specifiche del singolo 
progetto appena inserito. Da questa pagina è possibile tornare alla pagina "My projects", aggiornare il progetto, 
condividerlo con altri utenti ed aggiungere tasks e tags. La pagina relativa al singolo progetto può essere 
raggiunta dalla lista dei progetti cliccando sul nome del progetto, il quale corrisponde ad una stringa a cui 
è associato un collegamento ipertestuale.
Se l'utente decide di aggiornare il progetto, viene restituita una form già compilata con i dati del progetto 
corrente pronti per essere modificati ed inviati al sistema. Se l'utente decide di condividere il progetto con 
un altro utente, viene restituita una pagina contenente la lista di tutti gli utenti del sistema con cui ancora 
non è stato condiviso il progetto. Dopo la condivisione viene restituita una pagina con un messaggio che conferma
l'operazione sia stata eseguita con successo e dalla quale si può tornare alla pagina del progetto condiviso.
Se nella pagina del singolo progetto l'utente sceglie di aggiungere un task o un tag al progetto stesso, in entrambi
i casi viene restituita una pagina contenente una form da compilare. Se la compilazione della form è andata a buon 
fine, viene ricaricata la pagina del progetto aggiornata. L'utente autenticato può aggiungere tag al task ed 
assegnare uno o più tasks ad un utente che ha visibilità del progetto a cui appartiene il task. Se l'utente decide 
di assegnare il task ad un altro utente, viene restituita una pagina contenente la lista di tutti gli utenti che 
hanno visibilità di quel progetto. Dopo che l'assegnazione è stata effettuata, viene restituita una pagina con un 
messaggio che conferma l'operazione sia stata eseguita con successo e dalla quale si può tornare alla pagina del 
progetto a cui appartiene il task. Se l'utente decide di aggiungere un tag ad un task, viene restituita una form da 
compilare e se i dati immessi superano la validazione, viene restituita la pagina del progetto a cui appartiene il 
task. 
Cliccando sul collegamento ipertestuale (presente nella sidebar) "Profile" viene restituita una pagina con le 
specifiche dell'utente autenticato. L'utente può aggiornare il proprio profilo. Cliccando su "Update profile" viene
restituita una pagina contenente una form già compilata con i dati dell'utente esclusa la sua password. L'interazione
con la data di creazione del profilo ed il ruolo dell'utente nel sistema è disabilitata, mentre gli altri campi sono 
modificabili dall'utente autenticato. Se la validazione dei dati immessi va a buon fine, viene restituita la 
pagina contenente i dati dell'utente. 
Cliccando sul collegamento ipertestuale (presente nella sidebar) "Shared projects" viene restituita una pagina con la 
lista dei progetti di cui l'utente ha visibilità. L'utente può visualizzare il singolo progetto cliccando sul 
collegamento ipertestuale associato alla stringa del nome del progetto interessato. L'utente può tornare alla lista
dei progetti condivisi tramite un apposito bottone.
Cliccando sul collegamento ipertestuale (presente nella sidebar) "Admin page", un utente autorizzato (e dunque con
ruolo ADMIN) può visualizzare la pagina. L'utente autorizzato può visualizzare la lista di tutti gli utenti 
presenti nel sistema e può cancellarli.


